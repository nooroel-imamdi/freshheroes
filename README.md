# Fresh Heroes
Fresh Heroes is opgericht om creatieve vogels van de beste stageplek te voorzien, en tegelijkertijd bedrijven te voorzien van studenten die écht wat van hun carrière willen maken.

## Minor Web Development
In project 2 van de Minor Web Development 2017 aan de Hogeschool van Amsterdam is blok 2 afgesloten met een project dat werd aangereikt door het bedrijf Lifely. Twee cases werden voorgelegd: Fresh Heroes en Part-up. Mijn keuze is gevallen op de case van Fresh Heroes.

### Doel
Voorafgaand het project is er drie weken gewerkt aan twee vakken, namelijk Performance Matters en Browser Technologie. Het doel is om deze week deze lesstof toe te passen in het project.

## Service Worker
Deze week heb ik besteed aan het inbouwen van een Service Worker in de huidige website van Fresh Heroes. Bij het analyseren van de website kwam aan het licht dat de website niet over een fallback beschikt als de internetverbinding wegvalt bij de vaste bezoekers. De bedoeling van de Service Worker is om een aantal vaste pagina's in de cache op te slaan, zodat deze bij het verbreken van de internetverbinding alsnog bereikbaar zijn voor de vaste gebruikers. 
